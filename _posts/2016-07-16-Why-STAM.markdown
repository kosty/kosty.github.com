---
layout: post
title: Чому STAM (Science, Technology, Engineering and Mathematics)
category: thoughts
tags: програмування думки монологи rants programming education school
published: true
summary: Програмування та математика є і будуть важливими. І ось чому
---

Якщо Ви вагаєтесь чому саме присвятити наступні 2-4-6 років Вашого життя, пропоную відштовхуватись у виборі від любові та впливу. Не обирайте через гроші - вони порожні самі по собі, не обирайте через славу - вона швидко минає. 

Мабуть ніхто не вирішить за Вас, що ви любите. Проте знання математики та програмування 100% зроблять вас більш впливовим в обраному фахові. Отже любов до фаху та вплив.

Кажуть щоб стати майстром будь-якої справи треба присвятити їй принаймні 10000 годин. Тобто майже 6 років, якщо робити це по 6 годин на день з понеділка по п'ятницю. Пройти цей шлях без любові до того чим займаєшся дуже складно. Вакансії на які зараз найбільше шукають працівників не існували ще 6 років тому. А знання, які ви отримаєте сьогодні застаріють за 3-4 роки. Тобто щоб стати майстром справи вам доведеться вчитисть та пере-учуватись і без любові це буде неймовірно важко.

Ці факти приводять нас до наступного пункту - вплив. Музика, мистецтво, спорт, дизайн одягу, медицина. харчові технології, військова справа та багато інших професій будуть фундаментально змінені за цей час через математику та програмування. Знання математики та програмування дозволить вам зрозуміти, що відбувається. А розуміння дозволить не стояти осторонь, дозволить впливати на зміни та розвиток. Якщо б соціальні мережі були країнами рейтинг найбільших виглядав так: Facebook, China, India, Whatsapp, WeChat, Instagram, USA, Twitter,Indonesia, Snapchat. Snapchat існує лише 4 роки. На момент купівлі в Instagram було лише 13 працівників. Тобто розмах впливу кожного окремого працівника заворожує. Такого ніколи не було в історії людства. І це лише соціальні медіа, а є ще біо технології, космонавтика, енергетика і т.д.

Це нормально, якщо ви не знаєте чим саме хочете займатись, але обирайте з любовю, обирайте щоб залишити свій слід.

Знання програмування та математики допоможуть вам бути впливовими в обраному фахові.
