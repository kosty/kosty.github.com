---
layout: post
title: Інженерний (чи то слов'янський) погляд на суспільство США
category: engineer's take on
tags: social phylosophy
published: false
summary: Декілька думок про США, як антиутопію
---

Посидів я тут, подумав, в чому явний недолік Гамерики. І відповідь - в дволикості. Лише тут можуть продавати ще більше авто з гаслом "збережемо планету", або "ще більше засобів для прання заради економії" (чи екології) 

![Купуймо ще](https://lh3.googleusercontent.com/-VhRLHcl77OM/UWT5ZXM6qOI/AAAAAAAABx0/F3WHziu_Hgg/s962/%D0%97%D0%BD%D1%96%D0%BC%D0%BE%D0%BA+%D0%B5%D0%BA%D1%80%D0%B0%D0%BD%D0%B0+2013-04-09+%D0%BE+19.25.29.png "Чи як то кажуть 'нахлобучівай'"). 

Або, наприклад, нести нісенітницю про інші культури, чи народи, чи віри під гаслом "багатокультурність в маси", або розпочинати військові дії під гаслом "свободу та демократію братньому народу". Інакшими словами, говорити два абсолютно протилежних твердження прямо дивлячись у вічі та вважаючи, що це надає ваги власній точці зору (іч як я політкореткно забалакав). Пиздіти, одним словом, і не червоніти. При цьому знаючи, що пиздиш, але залишатись переконаним, що так воно й треба. І це тут вібувається скрізь і повсякчас. Від професійних взаємин і до … а чи є в них до? чи є в них ще якісь взаємини? 

Цікаво, що дволикість часто означає бажання щось продати. Продають тут все - авто, знайомство, переконання, релігію. Для кожного з понять "продавати" має дещо інше значення, проте форма майже незмінна. Часто повторюємо, наскільки "хорошим" є об'єкт продажу. Далі часто повторюємо, наскільки "вигідною" є купівля. Чекаємо, доки суб'єкт продажу дасть згоду.

Тобто, якщо політична сила "продає" свою політичну програму, то було б добре, якщо б хтось цю програму "купив". Інакшими словами, якщо ви хочете свою ідею розповсюдити, то робити це треба так, щоб люди на це клювали, щоб воно їм симпатизувало.

Той же випадок і з релігією. Щоб ходили до нашої церкви, чи рахувались із точкою зору громади, решті населення країни часто та гучно повторюють про особливості, історію та потреби тої громади.

У випадку зі знайомством, треба, щоб людина, яку будуть знайомити ще до офіційного обміну контактами вірила в те, що це знайомство для неї цінне (в кожного ж цінності свої).

Ось такий "продаж" призводить до того, що думку наче треба обгрунтовувати. Незалежно від того, підтверджуєтся ця думка на практиці, чи ні. Треба її чимось підкріпити. Навіть, якщо факти говорять про протилежне, ці факти будуть викручені так, що вийде таке собі худо-бідне підтвердження.

От наприклад, є банкомати, до яких можна лише під'їхати на авто. Бздурство? Однозначно. Як це пояснюють? Безпека. Це, щоб вас по голові не вдарили, поки гроші знімаєте.

Наповну продають пріуси, хоча звичний дизель з об'ємом не більше куба, придбаний у сусіда, витратив би менше ресурсів планети. Як аргументують? Він зберігає пальне.

На боротьбу з надлишком CO2 в атмосфері направляють спеціальні еко-автобуси з гасовим двигуном, проте геть не думають про ефективну систему транспорту. Як наслідок населення і далі поголовно їздить на авто. 

Наполягають на тому, що лише людині, яка часто бере в кредит гроші, ці ж таки гроші варто позичати. Яка мотивація? Кажуть, головне побачити, що людина вміє віддавати. Як наслідок, населення живе з купою кредитів, часто в нуль чи й нижче.

По декілька разів на день заходять до кав'ярні, щоб замовити безкофеїнове латте. Ну це вам вже більш знайоме :)

І ще цікавіше, коли на цю дволикість явно вказуєш, люди лише знизують плечима чи роблять вигляд що не розуміють, чи навпаки починають шукати виправдання. Дуже рідко тут хтось дійсно чинить так, щоб не бути дволиким.

Ще одна реакція - це дискедитація опонента, на кшталт - "та що ви знаєте про демократію чи справжню свободу", або "у вас же і поняття зеленого нема, як правильно", чи вже рідніша форма "та ви на себе гляньте-но". Такий собі тролінг на національному рівні.

Завершуючи сей "капітанський" виступ, ця ваша Гамерика є така, яка вона є, й навряд чи стане іншою. Не варто засмучуватись, не варто вважати когось кращим чи гіршим. Просто варто знати й пам'ятати такі особливості й цінувати те, що маєш.


