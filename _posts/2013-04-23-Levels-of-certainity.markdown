---
layout: post
title: Комплексна природа грошей
category: memo
tags: money 
published: true
summary: Окрім дійсної частки у вигляді номінальної вартості гроші мають ще й уявну - довіру
---

## Коротко про гроші

Не так давно гроші були певним видом товару, в обмін на який можна було отримати ті чи інші товари й послуги. Такі гроші переважно створювались із цінного матеріалу та мали вартість самі по собі. Скажімо 5 грамів золота цінні самі по собі, за ці 5 грамів (уявімо в вигляді круглої пласкої бляшки) можна було отриматі стільки крупи, та стільки дерева. 

Проте доволі швидко кількість товарів та послуг стала значно перевищувати кількість "бляшанок". До того ж транспортовувати самі бляшанки з місця на місце для купівлі-продажу не дуже зручно, тож їх було [замінено на папірчики](http://en.wikipedia.org/wiki/History_of_money#Banknotes), які підтверджували готовність віддати відповідну кількість "бляшанок" в обмін на цей папірчик.

Вважалось, що є якесь певне сховище де ці "бляшанки" зберігаютсья, а будь-хто може принести папірчик та отримати натомість бляшанки. Це вявилось настілки зручно, що популярність папірчиків зросла та стала перевишувати популярність бляшанок. Учасники просто обмінювались папірчиками і про бляшанки майже не заходили. Довелось в якись момент зробити ще папірчиків, щоб було всім зручніше. Потім ще, і ще. Довелось [створювати папірчиків](http://en.wikipedia.org/wiki/Fractional-reserve_banking#History) більше ніж було бляшанок. Тобто якби всі власники папірчиків одночасно прийшли в банк - бляшанок їм би просто не вистачило. 

Проте, доки всі довіряють сховищу (a.k.a. банку), та вірять, що можуть отримати свої бляшанки, й не йдуть по них, все чудово. 

## Як борги

[Таким чином](http://en.wikipedia.org/wiki/History_of_banking#Debt_as_a_new_kind_of_money) виявилось, що мати бляшанку чи мати чиєсь зобов'язання дати бляшанку - це майже одне й те ж. Доки довіряють тому, хто це зобов'язання дав. Зрозуміло, що далеко не завжди їм [довіряли](http://en.wikipedia.org/wiki/Central_bank#History):

> The credit of William III's government was so low in London that it was impossible for it to borrow the £1,200,000 (at 8 per cent) that the government wanted.

Якщо дивитись з такої перспективи зрозуміло, що наступне запитання - наскільки сильно довіряють тому чи іншому зобов'язанню. Уявімо, що якщо зобов'язання видані [банком Амстердаму](http://en.wikipedia.org/wiki/Bank_of_Amsterdam) ми дуже йому довіряємо, практично на 100%, а якщо зобов'язання видані звичним головорізом шапкокрадом, то йому ми довіряємо набагато менше. Таким чином разом із явною цифрою, що позначає розмір зобов'язання в нас з'являється ще одна, неявна - розмір довіри. 

## Невизначеність

Таким чином ми перейшли зі світу повної визначеності у світ не повної визначеності. Від бляшанок до зобов'язань.  Від матеріального світу до квантового, коли 100 гривень в руці,  100 гривень на депозиті, та 100 гривень з-зарплати-наступного-тижня - це дуже різні 100 гривень, проте усіма можна скористатись. Фактично довіра це ймовірність настання події з усіма відповідними наслідками.