---
layout: post
title: Інженерний підхід до номерних знаків
category: engineer's take on
tags: engineer cars
published: true
summary: Підхід до автоматизації ВРЕР (відділення реєстраційно-екзаменаційної роботи)
---
Виникла ідея, як варто вдосконалити процес реєстрації авто.

### Завдання 
Поєднати власника та авто так, щоб це було легко відстежити, легко змінити, легко перевірити та оцінити. 

Перш за все декілька уточнень. Авто - це набір ID-шників (зокрема двигун, корпус, шассі, тощо). Власник - це особа чи організація. Ймовірно за унікальний ідентифікатор тут можна брати код платника податків.

Отже завдання розділяється на два кроки - кримінальна експертиза та оцінка. 

### Експертиза
Спершу візьмемось до кримінальної експертизи, основним завданням тут є перевірка достовірності номера ідентифікатора вказаного на корпусі/двигуні/шассі та звірення цього номера із задекларованим. Також в цей момент проводять дослідження історії того чи іншого елемену авто. Наприклад, чи не оголошений двигун із цього авто в розшук.

Як на мене, спосіб викарбовування унікального номера безпосередньо рамі - геть не досконалий. Можна взяти частину рами, що містить номер і банально замінити. Прсото треба щоб це була доволі велика частина, щоб шви заміни не кидались одразу в очі. Я не великий знавець у перекупці авто, тож припустимо номери вибиті на рамі дійсно не повністю ідентифікують авто. В такому разі, варто на всі авто, що їздять країною (або принаймні на ті що продаються-купуються) вішати невеличкий чіп, як у супермаркетах. Можна декілька, щоб  вирізання частини корпусу не призводило до попередньої проблеми. Тепер унікальним номером авто буде сукупність ID-шніків, які легко зчитати, легко перетворити в цифрову форму. Легко за цими ID-шніками провести пошук у всіх можливих та неможливих базах даних. Підходить інспектор до авто і замість тех-паспорту просто наводить сканер на авто. В нього одразу є вся інформація про авто, про власника на даний момент і всю попередню історію кожної з частин авто. Або ще краще! Замість КПП на трасах поставити невеличкі акуратні стовбпчики, що сканують всі без виключення авто, що пролітають повз. Можливі також варіанти з СТО і т.д.

Допустимо, я не маю рації. Допустимо, єдиним способом перевірити автентичність ідентифікаторів компонентів авто є людина-експерт з цього питання і вона робитиме свою роботу краще за механічний сканер. В цьому випадку вирішенням може бути цифрова відео-камера, одна із тих, що містять надлишкову інформацію - так, щоб можна було вже на відзнятому відео змінювати фокус, глибину, різкість та інші параметри. Озброєний такою камерою експерт проводить відео-огляд авто. Починає за два кроки від авто і аж до кілометражу на спідометрі та номерів кузова. Після завершення зйомки відео автоматично аналізується (радше за все - в іншому місці на відповідному дата-центрі), знаходяться усі унікальні номери та інші цікаві данні. Якщо за наслідками аналізу доведеться наглядати - експерт зможе це зробити з тої-ж "камери", або ще краще - інша людина в іншому кутку країни, не знайома експерту і не заангажована. Результат формується у криптований PDF файл та надсилається власнику. Можна також влаштувати точки, де власники самі проводитимуть відео-огляд своїх же авто, варто лише знати, що це за місце, та хто саме проводить огляд. Для такого випадку власникам можна надавати короткі інструкції, де саме варто шукати  ID-шники в авто їх марки-моделі-року

### Оцінка
Тепер візьмемось за оцінку. Що впливає на вартість авто? Наприклад:

* марка-модель-рік
* комплектація
* пробіг
* кількість попередніх власників
* кількість попередніх ДТП 

Всю це (та багато іншого) легко отримати за допомогою експертного огляду описаного вище. Цю ж інформацію можна збирати і накопичувати в моменти купівлі-продажу авто. Або просто брати із сайтів продажу авто. Маючи інформацію з попередніх продажів та інформацію про дане авто, можна натренувати простенький алгоритм ML, що передбачатиме скільки коштує дане авто, а разом із цим і визначатиме скільки податку треба сплатити.

### В результаті
Заміна номерних знаків виглядатиме так 

1. заповнити анкетку на сайті вказавши дані авто та власні. Сайт повідомляє про відкриті штрафи, внески та показує найближчи станції експертної оцінки.
2. сплатити необхідні внески через мережу. 
3. пройти огляд, тобто проїхатись повз "стовпчик" чи самому відзняти відео автомобіля.
4. отримати нові номери поштою за пару днів.

Купівля-продаж виглядає схожим чином.

Переваги: просто, зручно, швидко

Недоліки: важко давати хабарі, менше роботи для мутних тіпочків-рішал.


