---
layout: post
title: Лютої, сліпої гордості псто
category: social
tags: pride social
published: true
summary: Програмісти змінили ще одну сферу життя
---
> Коли програмісти отримають владу, цілі міністерства будуть замінені на невеличкі скрипти

## Зауважте звучить слово "коли", а не "якщо" 

Нещодавно Harward Business Review вийшов зі статтею про [Lean startup](http://hbr.org/2013/05/why-the-lean-start-up-changes-everything/ar/1) ( ось [версія без зайевих банерів](http://hbr.org/2013/05/why-the-lean-start-up-changes-everything/ar/pr) ). В принципі про стартапи зараз не пише лише лінивий, і про рух lean зокрема. Проте публікація в HBR - це щось на зразок Евересту (ну або хоч [піку Леніна](https://en.wikipedia.org/wiki/Lenin_Peak)) - відверта претензія на частку істини :)

Зрештою зараз мова не про це. Зараз про те, що програмісти вкотре змінюють цілі пласти сучасного життя, які хоч якось торкаються нашої роботи. 

Бачите, трапилось так що із сучасних точних наук програмування ледь не наймолодша. Тож, [стоячи на плечах титанів](http://en.wikipedia.org/wiki/Standing_on_the_shoulders_of_giants), ми таки можемо бачити далі за інших. Ми першими додали барв спілкуванню, спершу електронною поштою, потім розміїтими месенджерами, потім соціалками і т.д. 

Оскільки для програмістів операція копіювання є чимось абсолютно буденним - ми першими поставили запитання "чи не прагне вартість копії до нуля?" Таким чином [Open Source](http://opensource.org/) змінило бачення як авторського так і патентного права. А відтак ми першими усвідомили, що кожне зусилля на шляху будь-якого проекту цінне. Звідси ми навчились будувати спільноти [на основі доробків кожного з учасників](https://www.youtube.com/watch?v=yVpbFMhOAwE). Це дало поштовх таким ініціативам як [Квора](http://www.quora.com/), [Стекексчейндж](http://stackexchange.com/) про вікіпедію кожне вже знає.

Оскільки ми живемо в бульбашці, де все логічно і керовано математикою, ми звикли так само дивитись на весь світ. Тож, коли цей ваш "реальний світ" перетинається з нашим світом - ми першими попадаємо на амбразуру. Звідси ми навчились, що всі довкола ~~~бовдури~~~ не знають чого хочуть, тож будь яке завдання треба починати зі зворотнього зв'язку замовника. А для зворотнього зв'язку треба показати, як мінімум прототип чи [ходячий скелет](http://en.wikipedia.org/wiki/Minimum_viable_product).

Оскільки для сворення [хоч чогось](http://uk.wikipedia.org/wiki/Hello_world!) програмістам треба дуже мало - ми першими зіткнулись із [скаженим нагромадженням неякісного продукту](http://en.wikipedia.org/wiki/Feature_creep), що незрозумілим магічним чином продовжує працювати та робити свою справу. А звідси ми навчились розбивати велике на частини та ставити перед кожною з частин невеличке тестоване завдання. До того ж формулювати завдання [до створення частини, а не після](http://en.wikipedia.org/wiki/Test-driven_development)

Не дивно що взявшись за створення своєї власної справи програмісти почали використовувати ті ж практики. І цим вкотре змінили сьогодення. Так, рух lean почався до нас (подейкують що в  [Toyota](http://en.wikipedia.org/wiki/Lean_manufacturing)), проте саме завдяки програмістам цей рух переріс в абсолютно зрілу практику, що застосовується в усіх можливих та неможливих напрямках підприємництва.

## А далі?

Як на мене існує ще купа різних сфер життя (від освіти та медицини, до суспільно-політичного устрою), які варто переглянути. Ми рухаємось невеликими впертими кроками, [вас попередили](http://www.yalelawtech.org/anonymity-online-identity/we-are-anonymous-we-are-legion/)