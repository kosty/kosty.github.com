---
layout: post
title: Не надто свіжий погляд на ЮСА
category: thoughts
tags: thoughts usa
published: true
summary: Я вже майже п'ятий місяць живу в штатах, то ж варто зібрати думки докупи
---

## Все, що вам розповідали - правда (радше за все) ##

Дивовижно, проте як не крути, а середній українець знає про життя в штатах більше ніж навпаки. Не здивував? Зате про війну, чи точніше про цікаві досліди. Тобто, так багато інформації потрапляє в наш інформаційний простір, що потрипивши ледь не в епіцентр цього потоку я дуже чекав, що ось ці всі декоріції впадуть, от-от вони заваляться і перед очима постане справжне, трушне, гамериканське життя!.. Дзузьки. Як на телекерані, як в інтернеті та майже так само на вулиці.
 Як на мене, дуже схоже на камеру для спостережень з величезним дзеркалом-шклом. Тож раніше наче зі сторони шкла перебував, а зараз наче перемістився в добре освітлену кімнату. І дзеркало он на місці, висить.

Перше, що мене вразило, то кількість ресурсів, які витрачаються на ~~кожного бовдура~~ кожну пересічну людину. Прийшли в магазин - ось вам пакетик, а краще три, щоб не вірвалось. Зайшли на каву - два одноразові горнятка на кожне замовлення, та ще й картонний пояс на ті горнятка, щоб рученнята не обшпарить, та ще пластикаву кришку до горнят, щоб йдучи могли пити, та ще й пластикову пробку до пластикової кришки, щоб те що недопили йдучи раптом в авто не розлилось. Прийли працювати - ми вам дамо приміщеня без вікон (вікна лише для начальників), але будемо сплачувати за освітлення цілого поверху, воно ж тут централізоване. Я вже не кажу скільки витрачається бензину. 

А з іншої сторони дуже різка відмінність між різними соціальнимі прошарками. Наприклад, район в якому я винаймаю собі житло доволі спокійний, можна залишати відчиненими вікна на першому поверсі та йти з дому на день. Проте найближчим часом, я навіть не уявляю собі можливости придбати житло тут. Якщо зазирнути на сайт продажу-оренди нерухомости, то ціна дво-кімнатного помешкання в районі лимону зелені і не підходь. Й на фоні цого стає зрозумілим, що коли вартість цілого будинку за 50 км звідси становить третину від цього, а бензин дешевший ніж в Україні, то в людей є сенс їздити таку відстань на роботу та стояти по 30-40 хв в заторах на шоссе.

Затори на шоссе - це ще одна хохма. Уявляєте, чотири смуги в одну сторону і всі стоять. Просто надто багато авто. Точнісінько як у тих фото з еко-заголовками. Щоправда це не дивина, а просто щоденний стан.

А ще на вулицях купа божевільних. Йде людина, голосно сама із собою розмовляє - або божевільний, або handsfree. А от якщо почанає кудись в далечінь вигукувати та руками розмахувати, чи ба слиною плюне - точно божевільний. Доречі бездомний геть не те саме, що божевільний. Бездомних я часто тут в бібліотеці зустрічаю, деколи на пляжі. В них є телефони, електронна пошта, вони беруть участь в соціальному житті. Можуть спокійно сидіти навпроти в кав'ярні та люб'язно розпитувати як справи, як ваше дитя, звідки ви та чим займаєтесь. Деколи просять грошей, деколи їх і отримують, проте завжди ввічливі.

## легко бути веганом на [Венісі](http://en.wikipedia.org/wiki/Venice,_Los_Angeles) ##

Достатньо лиш ходити в магазини де написано веган, й купувати все де є позначка веган. Зрештою можна навіть не розбиратись з тим, що таке веганство та навішо воно було створено. Доречі у веганства виявляється ще й рівні є. Не чули про таке? 

Ще однією "заманухою" є лейбочки organic (тут це використовують щоб додати ціни), а ще буває пишуть "cage free" чи "grass fed". Найвеселіше в тому, що поряд із тотальною боротьбою за чисті "органічні" продукти населення спокійно замовляє на обід собі піццу ледь не щодня. Зовсім свіжим на цьому фоні виглядають такі творіння як "біхрам йога" (це баня та йога в одному, наскільки я зрозумів з опису) та crossfit (це коли займаєшся в качалці без профільних тренажерів). Б'юсь об заклад, скоро це буде найновішим віянням Києва :)

## якщо в долині дощ, то в горах сніг ##

Така народна прикмета в Лос Анжелесі, а гори тут не далеко, дві години на авто. Щойно зберусь туди, одразу напишу як то там. Подейкують, що є таке поняття як "ultimate california experience" (навіть не знаю, як то перекласти). Одним словом то коли береш зранку серф - та на 6-ту ранку йдеш серфити, а потім кидаєш того серфа в своє авто, де вже лежить сноуборд та їдеш катосити, ну а ввечері просто додому вертаєшся щасливим.
