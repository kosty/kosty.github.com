---
layout: post
title: To self
category: personal
tags: personal therapy reflections
published: false
summary: violated values, how and why I think that way
---


Я починав писати цей допис сотні разів за крайні півтора роки. Щоразу це було в моїй голові, щоразу результат мене не вдовільняв і я полишав почате. 

Ймовірно викласти все в письмовому вигляді допоможе мені більше. Принаймні допоможе моїй внутрішній дитині заспокоїтись і відчути, що про неї турбуються. 

У мому житті є деякі цінності, що до цього моменту були незмінними. Одна з них - це свобода. Як на мене свобода - це право обирати власні обмеження. Право уживатись з іншими не нехтуючи власними потребами. Свобода виражається у праві робити власні рішення і нести за них відповідальність. Як приклади можна навести право розпоряджатись власним часом, право на саморозвиток та право розпоряджатись плодами власної праці.

Зараз мене позбавляють цих прав. 

Почнімо з погляду у минуле. Я утримував сім'ю з 2-ї дітей та дружини продовж нашого шлюбу. Розмір підтримки складав від 100% до 70% в різні часи. Часто це означало для мене компроміс із собою. Я обирав де я працюватиму та чам займатимусь з розрахунку, що це створить максимально комфортне життя для дітей та дружини. В ЛА ми жили в дорогому районі Сана Моніка, бо це було безпечніше, давало доступ до чудової інфраструктури, дозволяло Світлані відвідувати коледж, та скорочувало час поїздки на роботу. Зекономлений час я приділяв сім'ї та вихованню дітей. Підмінював Світлану коли вона ходила в коледж та за можливості звільняв вечори та вихідні. Коли стало очевидним, що рівня заробітку не достатньо, я почав шукати іншу роботу. Знайшов. Коли стала розмова про переїзд Світлана відмовилась від скромнішого варіанту і зажадала жити в самому Сан Франциско. Сама знайшла помешкання, яке сама ж "забракувала" за рік. Наші витрати зростали. Коли з'явилась друга (від першої ми відмовились на користь того, щоб швидше отримати грін-карту та, зокрема, дати Світлані можливість само-реалізовуватись) пропозиція від Netflix ми зі Світланою домовились, що я піду на цю роботу з метою заробити на її навчання, та трохи "відкласти" грошей. Я зробив і це. Світлана отримала час та можливість підготуватись до вступу на MBА, а далі ми розрахувались з кредитом на її навчання ще до того як почали нараховувати відсотки. 

Та цього виявилось замало. Навчання було перервано епідемією COVID-19, а пошук роботи був важким та повільним. Я багато разів піднімав питання зменшення своєї платні. Проте без роботи, Світлана не могла нічого запропонувати. Повноцінну роботу було знайдено в серпні, здається. В листопаді Світлана попросила розлучення.

Для мене важливим і навіть принциповим моментом є та ж свобода. Я допомагав своїй дружині втілювати її свободу. Світлана сама обирала свою спеціальність. Світалана сама вирішувала чим займатись впродовж 10-и років, що ми були одружені. Світлана вирішила припинити наші взаємини. Світлана вирішила жити власне життя без моєї участі. 

Але у відповідь отримував лише вимоги за зобов'язання. Я розраховуюсь за її життя. Я обмежений у тому де я працюю та в який спосіб я заробляю.

Ось короткий перелік умов які мені висувають. За законами Каліфорнії мою заробітну плату фіксують у момент, коли ми розлучаємось. Так само фіксують і заробітну плату моєї дружини. Хто заробляє більше (в даноми випадку це я) **зобов'язаний** утримувату ту, що заробляє менше. Розмір зобов'язань складає приблизно 60% від моєї платні. Отже,  не я вирішував припинити взаємини, але я зобов'язаний утримувати рівень життя Світлани. На момент розлучення, а саме 12го листопада 2021р, Світлана говорила про два роки підтримки. Я погодився і сумлінно виконував зобов'язання незважаючи на те, що Світлана збільшувала розмір зобов'язань від мене. Простіше кажучи вимагала щоразу більше грошей. Проте зараз мова йде про пожиттєву підтримку. Зміна зовнішніх обставин законом не передбачена. Звільнення, бажання займатись іншою роботою за інші гроші, переїзд (а разом із цим ре-індексація заробітної платні) не враховуються законом. Так само законом не передбачено майбутній зріст заробітної плати моєї колишньої дружини, законом не передбачено різницю у віці (Світлана молодша за мене). Отже я **зобо'язаний** працювати на певній роботі, зобов'язаний зароблять на чуже життя. І саме це зобов'язання мене зачіпає найбільше. 

Впродовж 10-и років я підтримував Світлану у її прагненні збудувати власну кар'єру в такий спосіб який був комфортний саме їй. Світлана відмовлялась працювати у ІТ індустрії, відмовлялась вчитись на програміста, дизайнера, тестувальника, ба навіть проектного менеджера. В результаті вона опинилась там де зараз є. Ймовірно її вибори їй самій не дуже подобаються, проте я відмовляюсь нести відповідальність за вибори сторонньої, як виявилось, мені людини.

Я готовий турбуватись про себе та своїх рідних, проте я не приймаю умов пожиттєвого утримання сторонньої людини, яка за власним бажанням припинила взаємини.

